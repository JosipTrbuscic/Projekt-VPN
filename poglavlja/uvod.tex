\begin{article}
	Virtualna privatna mreža (engl. VPN, virtual private network) je privatna mreža koja je izgrađena unutar javne mreže kao što je internet. VPN je razvijen kako bi se udaljenim korisnicima omogućio siguran pristup privatnoj mreži. Do potrebe za takvom tehnologijom je došlo devedestih godina te se ona u početku razvijala samo za velike organizacije koje su zahtjevale siguran prijenos osjetljivih podataka putem interneta. Kroz godine komercijalizacija interneta je omogućila većini država pristup najvećoj mreži što je drastično povećalo broj potencijalnih žrtava tadašnjih hakera. Nakon brojnih provala u sustave velikih tvrtki svakodnevni korisnici su postali svjesni loše sigurnosti interneta zbog čega raste potražnja mrežne sigurnosti.

\end{article}
